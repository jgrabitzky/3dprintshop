<h2 class="gothamNormal fontNorm font22">Bevezető</h2>
<p class="font18">
 A 3D nyomtatás technológiája és a vele megvalósítható tervek, elképzelések száma óriási, azonban nem mindenki számára éri meg vásárolni egy 3D nyomtatót.
 <br>
A legtöbb ember pusztán vesz egy nyomtatót, filamentet és azt gondolja, hogy innentől kezdve, bármit bárhogyan nyomtathat, viszont amikor valami meghibásodik, elromlik nem tudják mit tegyenek.
<br>
Ennél rosszabb, hogy egyesek megvesznek egy nyomtatót, és csak azért veszik meg, hogy rájöjjenek, hogy nem is szeretik használni.
<br> 
Adunk egy viszonylag reális megközelítést számodra, hogy érdemes-e megvásárolnod a saját 3D nyomtatódat, mielőtt nagyobb összegeket költenél rá.
<br><br>
</p>

<div class="blogImgCont blogImg1">
  <div>
    <div class="bgCommon bimg lazy" data-bg="/blogContent/images/megerie_be.jpg"
      style="background-color: rgb(53, 54, 58);"></div>
    <div class="imageWriteup font14 align notoSans">
      Ipari FDM nyomtató sor működés közben
    </div>
  </div>
</div>
<br>

<h2 class="gothamNormal fontNorm font22">Amikre a nyomtatók sem képesek</h2>
<p class="font18">
         Meglepő módon az emberek hajlamosak hinni a sok mítosznak és félretájékoztatásnak a 3D nyomtatókkal kapcsolatban. Míg az alkotói közösség többet tud, sok kezdő nem, ezért ügyelj arra, hogy a 3D nyomtatás technológiája ne tévessze félre!
</p>
        <h3 class="gothamNormal fontNorm font20">1. Bármit kinyomtathatsz, amire csak gondolsz</h3>
<p class="font18">
        Technikailag ez igaz, a megfelelő nyomtatási technológiát figyelembe véve, viszont ha ezen technológiák nem állnak kézhez számodra, vagy tapasztalat hiányában vagy a 3D modellezés terén, akkor ez akár kivitelezhetetlen is lehet számodra. <br>
        Kezdetben, ha nem tudod, hogyan készítsd el a saját tárgyaidat, valószínűleg mások terveit fogod letölteni és kinyomtatni, azon modelleket amelyekről tudod, hogy modellezésük során nyomtatásra optimalizálták.
</p>
        <h3 class="gothamNormal fontNorm font20">2. A technológiával sokat takaríthatsz meg</h3>
<p class="font18">
        Hosszútávon lehetséges, azonban nem számottevő az összeg. Valószínűleg jobban járnál azzal, ha a legtöbb dolgot, amire szükséged van, egy kicsit többért megveszed, mintha órákat töltenél azzal, hogy megpróbálod elkészíteni, kinyomtatni, korrigálni modelljeid és végül lehetséges, hogy így sem működnének megfelelően. <br>
        Azonban a kezdeti költségek, a karbantartás, alkatrészek, kiegészítők és a 3D nyomtatással töltött idő miatt többet fogsz rákölteni, mint amennyit megtakarítasz. Tehát fontos, hogy ha a nyomtatót kizárólag megtakarítás céljából vásárlod akkor inkább kellemetlen tevékenységgé fog válni, mintsem szórakoztató hobbivá.
</p>
        <h3 class="gothamNormal fontNorm font20">3. Sokféle anyagot nyomtathatsz</h3>
<p class="font18">
        Az igazság az, hogy a legtöbb nyomtató csak műanyag nyomtatására alkalmas, és ez általában elegendő is a legtöbb projektünkhöz. Viszont ha fémeket, agyagot, képlékeny vagy bármilyen más anyagot szeretnél nyomtatni, akkor készülj fel arra, hogy az bizony többe fog kerülni. <br>
        Olyan anyagokkal tudsz nyomtatni, amelyeknek olvadáspontjuk nem túl magas tehát az elvont és különleges anyagok nyomtatására ne számíts. Az viszont igaz, hogy a piacon számos műanyag áll rendelkezésünkre amelyek különböző tulajdonságokkal és felhasználási móddal rendelkeznek.
</p>
        <h3 class="gothamNormal fontNorm font20">4. Szimpatikus modellek letöltése a Thingiverse-ről</h3>
<p class="font18">
        Letölteni a kész fájlokat és kinyomtatni őket kényelmes és egyszerű lehet, azonban nagyon gyorsan unalmassá tud válni. <br>
        A technológia lényege, hogy saját projektjeidet, elképzeléseidet valósítsd meg és ha ehhez szükséges, akkor tölts le fájlokat az internetről. <br><br>
        Sokszor mindössze annyi történik, hogy az emberek, akiknek nem áll szándékukban saját modelleket készíteni, felkeresik a Thingiverse-t, és megnézik a közösség által készített STL-ek listáját.<br>
        Bár ez kezdetben izgalmas lehet, nagy valószínűséggel unalomba fog átfordulni. Miután kinyomtattad a 10. tárgyat, amire valójában egyátalán nincs szükséged, végül meg fogod unni a 3D nyomtatás folyamatát. Emellett, lesz néhány felesleges tárgy szerte a lakásban is.
    <br><br>
</p>

<h2 class="gothamNormal fontNorm font22">Kapcsolódnak-e egyéb hobbijaid és érdeklődési köreid a 3D nyomtatáshoz?</h2>
<p class="font18">
        Miért szeretnél a 3D nyomtatással foglalkozni? Tölts el egy kis időt azzal, hogy elgondolkodsz ezen. Úgy érzed, hogy ez valami olyasmi, amit minden különösebb ok nélkül kell csinálnod? Vagy vannak konkrét projektjeid? <br>
        Szereted az akciófigurákat, a társasjátékokat vagy a modelleket? Szereted a rejtvényeket, a modellépítést vagy az érdekes mechanizmusokat és szerkezeteket? 
    <br><br>
        Ha a fentiekhez hasonló jó okokat tudsz felhozni, a saját 3D nyomtató beszerzésére, az valószínűleg azt jelenti, hogy alkotó vagy.<br>
        Gyakran azok élvezik a legjobban a 3D nyomtatást, akik mellékesen más területen is jelen vannak, például áramköri, lézervágási, programozási vagy egyéb mérnöki jellegű területeken. <br>
        Az alkotóknak általában több okuk van arra, hogy 3D nyomtatót használjanak.  <br>   Lényegében a 3D nyomtató egy újabb eszközzé válik, amelyet a készítő használ, és nem az, ami körül a projektjei mozognak. <br>
        A 3D nyomtató előnyös lehet egy alkotó számára, mivel lehetővé teszi az alkatrészek gyors tesztelését és javítását egyaránt. <br>
        Azok számára, akik egyszer használatos tárgyakat szeretnének nyomtatni egy weboldalról, a 3D nyomtatás szolgáltatása lehet a járhatóbb és kedvezőbb megoldás számukra.
</p>
        <h3 class="gothamNormal fontNorm font20">Néhány dolog, amihez hasznos lehet egy 3D nyomtató</h3>
        <ul class="dul font18">
          <li>Társasjátékok: Nyomtass új darabokat meglévő társasjátékokhoz, vagy készíts saját játékokat.</li>
          <li>Modellek: 3D nyomtatóval bármit lemodellezhetsz, és ez hasznos lehet a kreativitásod felfedezéséhez</li>
          <li>Akciófigurák: Tökéletes a játékosoknak és a fantasy rajongóknak</li>
        </ul>
<p class="font18">
        Ha az érdeklődési köröd egybeesik a 3D nyomtató iránti igényeddel, nagyszerű! De van még néhány dolog, amit figyelembe kell venned.
    <br><br>
</p>


<h2 class="gothamNormal fontNorm font22">A 3D nyomtatás technikai nehézségei</h2>
<p class="font18">
        A 3D nyomtatásba nem feltétlenül könnyű belevágni, ahogy a legtöbb hobbiba sem az. Időbe, elkötelezettségbe és lehet, hogy sok frusztrációba is beletelik, mire kifizetődő lesz számodra.
</p>
<h3 class="gothamNormal fontNorm font20">3D modellező szoftverek ismerete</h3>
<p class="font18">
        A 3D modellezés vagy a számítógépes hardverprogramok fontos szempontjai a 3D nyomtatásnak. <br>
        Hajlandó vagy megtanulni a megfelelő ismereteket? Sokan utálják, ha új technológiát kell használni, és a 3D nyomtatásban rengeteg ilyesmit kell megtanulnod, mielőtt kinyomtatnád az első darab modelled. <br>
        Ahhoz, hogy a legtöbbet hozd ki ebből a hobbiból, előbb-utóbb neked is el kell kezdeni a 3D modellezést. Mindennek, ami 3D nyomtatással készül, kezdetben szüksége van egy 3D-s modellre. <br>
        Az olyan programok, mint a Solidworks, az Inventor, a Blender és más 3D modellező szoftverek használata időt és erőfeszítést igényel.
<h3 class="gothamNormal fontNorm font20">Nyomtatási folyamat elsajátítása</h3>
<p class="font18">
        Miután elkészítetted a modellt, tudnod kell, hogyan konvertáld azt a megfelelő fájlformátumba, vagy milyen szeletelőt használj, hogy elküld a kódot a nyomtatónak. <br>
        Bár ez bonyolultnak hangzik, ne félj megtanulni, mert kifizetődő lehet.<br>
        Sokan könnyen frusztráltak lesznek ettől és végül feladják. <br>
        A lényeg: ha nem tudsz tervezni, és nem vagy hajlandó tanulni, akkor a 3D nyomtatás valószínűleg nem neked való ezért érdemesebb lehet egy szolgáltatóhoz fordulni.
<h3 class="gothamNormal fontNorm font20">Hibaelhárítás</h3>
<p class="font18">
        A 3D nyomtatás során sok minden elromolhat. Egy idő után szinte biztos, hogy lesz olyan alkalom, amikor rosszul vannak beállítva az eszközeid vagy a filament elakad a fúvókában, így előbb-utóbb mindenképpen foglalkoznod kell hibaelhárítással. <br>
        Mindazonáltal néhány készítő ezt hobbiként kezeli, és először a gépük fejlesztésére összpontosít, hogy elkerüljék a hibákat és javítsák a 3D nyomtatójuk minőségét. <br>
        Például az <a href="https://anet3d.com/pages/a8" class="blueLink font18">Anet A8</a> egy elég gyenge és megbízhatatlan 3D nyomtató, mégis nagyon népszerű, mert olcsó, és akik megveszik, jellemzően élvezik a frissítést, hogy jobb gépet hozzanak ki belőle
    <br><br>
</p>

<h2 class="gothamNormal fontNorm font22">A 3D nyomtatás költségei</h2>
    <p class="font18">
        Amiről az emberek elfeledkeznek a 3D nyomtatással kapcsolatban, az a visszatérő költség, mivel rendszeresen meg kell vásárolni az anyagokat a nyomtatáshoz. <br>
        Rengeteg különböző anyag használható különböző célokra. Egyelőre nézzünk meg csak néhányat a leggyakoribb anyagok közül:
</p>
        <ul class="dul font18">
          <li>ABS</li>
          <li>PLA</li>
          <li>PETG</li>
          <li>TPU</li>
        </ul>
    <p class="font18">
        Ezek a filamentek 4000 Ft - 10000 Ft közötti összegekbe kerülhetnek, és még többe is, ha minőségi vagy speciális filamentet vásárolsz.
        Azt is tartsd szem előtt, hogy nem fogod minden alkalommal a legkedvezőbb árú filamentet megvenni, mivel azok még csak kielégítő eredményt sem adnak.
        Átlagosan 6-9000Ft körüli összegeket fogsz költeni minden tekercs filamentre, viszont ez a költség gyorsan (vagy akár lassan is) megsokszorozódhat attól függően, hogy mennyit fogsz nyomtatni.
</p>
<h3 class="gothamNormal fontNorm font20">Mennyibe kerül egy 3D nyomtató?</h3>
<p class="font18">
        Ez általában az a rész, ahol a legtöbb ember leteszi a pénztárcáját.
        A 3D nyomtatók átlagosan elég drágák, és a "szép" nem igazán mondható rájuk. <br>
        A 3D nyomtatók ára a 60.000 Ft-tól akár milliós tétel is lehet, egy csúcskategóriás otthoni 3D nyomtató esetében. <br>
        Ha azonban kezdő vagy, az árkategória valószínűleg 60-300 ezer forint között van. Azonban azt javasoljuk, hogy tartsd távol magad a 60.000 Ft alattiaktól, mivel ezek gyakran megbízhatatlanok és rossz minőségű nyomatot produkálnak.
    <br><br>
</p>


<h2 class="gothamNormal fontNorm font22">Vásárolj nyomtatót vagy vedd igénybe más szolgáltatását?</h2>
<p class="font18">
        Ha termékfejlesztéssel foglalkozol, érdemes lehet beruházni egy saját 3D nyomtatóba. <br>
        Azonban ha biztos vagy benne, hogy csak néhányszor fogod használni, akkor jobban jársz, ha elküldöd egy 3D nyomtatással foglalkozó cég számára. <br>
        Ha 3D nyomtatással foglalkozó szolgáltatást veszel igénybe, akkor a költségek mindig a szolgáltatótól függően fognak változni. <br>
        Amennyiben 20 darabnál kevesebb modellre van szükséged, valószínűleg jobban megéri csak elküldeni egy szolgáltatóhoz akik kinyomtatják helyetted. Azonban ha 20 darabszám feletti modellre van szükséged, vagy kísérletezned kell, akkor gazdaságosabb, ha saját 3D nyomtatót vásárolsz.<br><br>
</p>


<h2 class="gothamNormal fontNorm font22">Következtetés</h2>
<p class="font18">
        Ha a hobbid vagy a hivatásod kapcsolódik a 3D nyomtatáshoz, és képes vagy kezelni a vele járó költségeket és technikai nehézségeket, akkor egy 3D nyomtató vásárlása megérheti a számodra. Azonban ha nem vagy biztos benne mire számíthatsz és előbb ki szeretnéd próbálni, akkor érdemes keresni egy szolgáltatót aki a nyomtatási folyamatokat elvégzi helytted, és amennyiben elvárásaidnak megfelelt úgy fontolóra veheted egy 3D nyomtató vásárlását is.<br><br>
</p>
